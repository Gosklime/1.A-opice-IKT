<!DOCTYPE html>
<html>
<head>
    <meta charset="utf-8">
    <title>Malpa hnědá</title>
<style>
 body { font-size: 20px; }
</style>
</head>
<body>

<h1>Malpa hnědá</h1>

<img src="obrazky/malpa-hneda.jpg" alt="Malpa hnědá" width="300">

<p>Malpa hnědá (Sapajus apella) je ploskonosá opice z čeledi malpovitých (Cebidae). Podle tradiční definice se jednalo o jeden z nejrozšířenějších druhů neotropické oblasti, ale novější studie tento původní druh rozdělily na čtyři druhy v novém rodu: malpa hnědá (Sapajus apella), malpa pruhořbetá (Sapajus libidinosus), malpa černá (Sapajus nigritus) a malpa zlatobřichá (Sapajus xanthosternos). Podle tohoto pohledu se malpa hnědá vyskytuje v Amazonii a přilehlých regionech. Žije v různých lesních biotopech, nejčastěji v tropických deštných lesích, někdy obývá i otevřenější oblasti. Obývá nadmořské výšky až do 2 700 metrů.</p>

<p>Malpa hnědá měří 32 až 57 cm bez ocasu, ocas dosahuje délky 38 až 56 cm a hmotnost činí 1,9 až 4,8 kg. Obecně platí, že samci jsou mohutnější nežli samice. Malpa hnědá má silnější tělo než jiné druhy malp. Ocas je tlustý a na konci olysalý, opice jej může využívat coby pátou končetinu. Zbarvení je hnědavě šedé se světlejším břichem, končetiny jsou černé. Čelo porůstají dlouhé tvrdé vlasy.</p>

<p><a href="malp.html">Zpět na malpy</a></p>
<p><a href="index.html">Zpět na hlavní stránku</a></p>

</body>
</html>